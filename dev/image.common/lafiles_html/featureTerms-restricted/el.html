<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Additional Terms</TITLE>
</HEAD>
<BODY>
Όροι και Προϋποθέσεις για Πρόσθετες Λειτουργίες:<br>
<br>
Πατώντας το κουμπί "Συμφωνώ", ο Δικαιούχος Άδειας Χρήσης συμφωνεί ότι ο κώδικας του προγράμματος, τα δείγματα, οι ενημερώσεις, οι επιδιορθώσεις και τα σχετικά κατοχυρωμένα με άδεια χρήσης υλικά όπως π.χ. κλειδιά και η τεκμηρίωση ("Κώδικας") που πρόκειται να μεταφορτώσει (download) ο Δικαιούχος Άδειας Χρήσης υπόκεινται στους όρους της σύμβασης άδειας χρήσης που αποδέχθηκε ο Δικαιούχος Άδειας Χρήσης όταν απέκτησε το Πρόγραμμα για το οποίο αποκτά τον Κώδικα. Ο Δικαιούχος Άδειας Χρήσης συμφωνεί επίσης ότι θα εγκαθιστά και θα χρησιμοποιεί τον Κώδικα μόνο ως τμήμα ενός Προγράμματος για το οποίο ο Δικαιούχος Άδειας Χρήσης διαθέτει έγκυρη σύμβαση ή Απόδειξη Δικαιώματος. Οι όροι "Πρόγραμμα" και "Απόδειξη Δικαιώματος" έχουν την ίδια σημασία που έχουν στη Διεθνή Σύμβαση Άδειας Χρήσης Προγράμματος της IBM (IBM International Program License Agreement - "Σύμβαση IPLA"). Η Σύμβαση IPLA είναι διαθέσιμη για αναφορά στην ιστοσελίδα http://www.ibm.com/software/sla/
<br>
Εάν ο Δικαιούχος Άδειας Χρήσης απέκτησε αυτά τα λειτουργικά τμήματα για χρήση με μια δωρεάν προσφορά (η οποία δεν αποτελεί δοκιμαστική πρσφορά), ο Δικαιούχος Άδειας Χρήσης επιτρέπεται να χρησιμοποιεί τα εν λόγω λειτουργικά τμήματα μόνο σε μια Μηχανή Ανάπτυξης (Developer Machine) ή έναν Εξυπηρετητή Δόμησης (Build Server).
<br>
Ως "Μηχανή Ανάπτυξης" (Developer Machine) ορίζεται ένα φυσικό ή εικονικό περιβάλλον επιφάνειας εργασίας στο οποίο εκτελούνται ένα κύριο λειτουργικό σύστημα και το Πρόγραμμα, όπου το εν λόγω λειτουργικό σύστημα και το Πρόγραμμα θα είναι προσβάσιμα και θα χρησιμοποιούνται από όχι περισσότερους από έναν (1) καθορισμένους υπευθύνους ανάπτυξης (developers). Στα φυσικά ή εικονικά περιβάλλοντα επιφάνειας εργασίας περιλαμβάνονται περιβάλλοντα Cloud εντός και εκτός των εγκαταστάσεων του Δικαιούχου Άδειας Χρήσης. Όταν χρησιμοποιεί μια Μηχανή Ανάπτυξης, ο Δικαιούχος Άδειας Χρήσης δεν είναι εξουσιοδοτημένος να χρησιμοποιεί το Πρόγραμμα για την επεξεργασία φορτίων εργασίας του περιβάλλοντος παραγωγής, την προσομοίωση φορτίων εργασίας του περιβάλλοντος παραγωγής ή τη δοκιμή της επεκτασιμότητας (scalability) οποιουδήποτε κώδικα, εφαρμογής ή συστήματος.
<br>
<br>
</BODY>
</HTML>
