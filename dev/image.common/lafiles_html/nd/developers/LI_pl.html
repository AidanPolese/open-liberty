<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
INFORMACJE LICENCYJNE<br>
<br>
Wymienione poniżej Programy są licencjonowane na poniższych 
warunkach, które uzupełniają warunki dokumentu IBM Międzynarodowa 
Umowa Licencyjna na Programy nieobjęte Gwarancją (numer 
formularza IBM Z125-5589-05).<br>
<br>
Nazwa Programu: IBM WebSphere Application Server for 
Developers Network Deployment Features 8.5.5.1<br>
Numer Programu: TOOL<br>
<br>
Testy porównawcze<br>
<br>
Licencjobiorca może ujawnić wyniki jakichkolwiek testów 
porównawczych Programu lub jego podkomponentów jakimkolwiek osobom 
trzecim pod warunkiem, że Licencjobiorca (A) publicznie ujawni 
pełną metodologię wykorzystaną w teście porównawczym (na przykład 
konfigurację sprzętu i oprogramowania, procedurę instalacji i pliki 
konfiguracyjne), (B) przeprowadzi test porównawczy uruchamiając Program w 
Określonym Środowisku Pracy, używając najnowszych aktualizacji i 
poprawek dostępnych dla Programu, oferowanych przez IBM lub przez 
osoby trzecie dostarczające produkty IBM (zwane dalej "Osobami 
Trzecimi") oraz (C) będzie postępować zgodnie ze wszelkimi wytycznymi 
dotyczącymi strojenia wydajności i "najlepszych procedur", dostępnymi w 
dokumentacji Programu oraz na stronach WWW IBM odnoszących się do 
Programu. Jeśli Licencjobiorca opublikuje wyniki jakichkolwiek testów 
porównawczych dla Programu, wówczas bez względu na stanowiące inaczej 
zapisy jakiejkolwiek umowy między Użytkownikiem a IBM lub Osobami 
Trzecimi, IBM lub Osoby Trzecie będą mieć prawo do publikowania 
wyników testów porównawczych produktów Licencjobiorcy, pod 
warunkiem przestrzegania przez IBM lub Osoby Trzecie powyższych 
wymagań (A), (B) i (C) przy testowaniu produktów Licencjobiorcy.<br>
<br>
Bez względu na powyższe warunki, w żadnych okolicznościach 
Licencjobiorca nie może publikować wyników testów porównawczych Outside In 
Technology firmy Oracle bez uprzedniej pisemnej zgody.<br>
<br>
Komponenty Źródłowe i Materiały Przykładowe<br>
<br>
Program może zawierać komponenty w postaci kodu źródłowego 
(zwane dalej "Komponentami Źródłowymi") oraz inne materiały 
określone jako Materiały Przykładowe. Licencjobiorca może kopiować i 
modyfikować Komponenty Źródłowe i Materiały Przykładowe jedynie na 
użytek wewnętrzny, pod warunkiem, że użytek taki mieści się w 
granicach praw licencyjnych na mocy niniejszej Umowy, zaś 
Licencjobiorca nie będzie zmieniać ani usuwać żadnych informacji czy uwag 
o prawach autorskich zawartych w Komponentach Źródłowych lub 
Materiałach Przykładowych. IBM dostarcza Komponenty Źródłowe i 
Materiały Przykładowe bez zobowiązania do wsparcia, W STANIE, W JAKIM 
SIĘ ZNAJDUJĄ ("AS IS"), BEZ UDZIELANIA JAKICHKOLWIEK GWARANCJI 
(RĘKOJMIĘ RÓWNIEŻ WYŁĄCZA SIĘ), WYRAŹNYCH LUB DOMNIEMANYCH, A W 
SZCZEGÓLNOŚCI GWARANCJI PRAWA WŁASNOŚCI, NIENARUSZANIA PRAW OSÓB TRZECICH 
ORAZ DOMNIEMANYCH GWARANCJI i WARUNKÓW PRZYDATNOŚCI HANDLOWEJ I 
PRZYDATNOŚCI DO OKREŚLONEGO CELU.<br>
<br>
L/N:  L-JTHS-9A6KF2<br>
D/N:  L-JTHS-9A6KF2<br>
P/N:  L-JTHS-9A6KF2 <br>
﻿</BODY>
</HTML>