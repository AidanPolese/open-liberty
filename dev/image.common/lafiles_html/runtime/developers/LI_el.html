<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
ΠΛΗΡΟΦΟΡΙΕΣ ΓΙΑ ΤΗΝ ΑΔΕΙΑ ΧΡΗΣΗΣ<br>
<br>
Για τα Προγράμματα που περιλαμβάνονται στην παρακάτω λίστα 
χορηγείται άδεια χρήσης βάσει των ακόλουθων όρων και προϋποθέσεων, 
επιπλέον των όρων και προϋποθέσεων του εγγράφου «IBM Διεθνής Σύμβαση 
Άδειας Χρήσης για Πρόωρες Εκδόσεις Προγραμμάτων» (αριθμός εντύπου 
IBM Z125-5544-05).<br>
<br>
Όνομα Προγράμματος: IBM WebSphere Application Server V8.5.5.
Next Alpha<br>
Αριθμός Προγράμματος: Beta<br>
<br>
Περίοδος Δοκιμής<br>
<br>
Η περίοδος δοκιμής αρχίζει κατά την ημερομηνία που ο 
Δικαιούχος Άδειας Χρήσης συμφωνεί με τους όρους της παρούσας Σύμβασης 
και τερματίζεται την 2014-03-31.<br>
<br>
Συγκριτική Αξιολόγηση Απόδοσης (Benchmarking)<br>
<br>
Ο Δικαιούχος Άδειας Χρήσης μπορεί να αποκαλύψει τα 
αποτελέσματα οποιασδήποτε συγκριτικής αξιολόγησης απόδοσης του 
Προγράμματος ή των επιμέρους τμημάτων του σε οποιοδήποτε τρίτο μέρος, 
υπό τον όρο ότι ο Δικαιούχος Άδειας Χρήσης (Α) αποκαλύπτει 
δημοσίως την πλήρη μεθοδολογία που χρησιμοποιήθηκε για τη συγκριτική 
αξιολόγηση απόδοσης (για παράδειγμα: σύνθεση εξοπλισμού και 
παραμετροποίηση λογισμικού, διαδικασία εγκατάστασης και αρχεία ρυθμίσεων), 
(Β) διεξάγει τη συγκριτική αξιολόγηση απόδοσης εκτελώντας το 
Πρόγραμμα στο Καθορισμένο Περιβάλλον Λειτουργίας του με χρήση των 
τελευταίων διαθέσιμων ενημερώσεων και επιδιορθώσεων που έχουν διατεθεί 
για το Πρόγραμμα από την IBM ή από τρίτες εταιρείες που 
παρέχουν προϊόντα IBM ("Τρίτα Μέρη"), και (Γ) ακολουθεί οποιεσδήποτε 
οδηγίες περί ρύθμισης απόδοσης και "καλών πρακτικών" που 
διατίθενται στην τεκμηρίωση του Προγράμματος και στις ιστοσελίδες 
υποστήριξης της IBM για το Πρόγραμμα. Εάν ο Δικαιούχος Άδειας Χρήσης 
δημοσιεύσει τα αποτελέσματα οποιωνδήποτε συγκριτικών αξιολογήσεων 
απόδοσης για το Πρόγραμμα, τότε παρά την ύπαρξη οποιουδήποτε 
αντίθετου όρου σε οποιαδήποτε σύμβαση που έχει συνάψει ο Δικαιούχος 
Άδειας Χρήσης με την IBM ή οποιαδήποτε Τρίτα Μέρη, η IBM και τα 
Τρίτα Μέρη θα έχουν το δικαίωμα να δημοσιεύουν τα αποτελέσματα 
συγκριτικών αξιολογήσεων απόδοσης αναφορικά με προϊόντα του Δικαιούχου 
Άδειας Χρήσης, υπό τον όρο ότι η IBM ή τα εν λόγω Τρίτα Μέρη 
συμμορφώνονται με τις ανωτέρω απαιτήσεις (Α), (Β) και (Γ) κατά τη 
διεξαγωγή της ανάλυσης των προϊόντων του Δικαιούχου Άδειας Χρήσης.<br>
<br>
Παρά τα όσα προβλέπονται ανωτέρω, ο Δικαιούχος Άδειας 
Χρήσης δεν επιτρέπεται σε καμία περίπτωση να προβαίνει στη 
δημοσίευση αποτελεσμάτων συγκριτικών αξιολογήσεων απόδοσης (benchmark 
tests) που εκτελέστηκαν στο Outside In Technology χωρίς 
προηγούμενη έγγραφη άδεια.<br>
<br>
Οι ανωτέρω όροι για τη συγκριτική αξιολόγηση απόδοσης 
ισχύουν για τα ακόλουθα Προγράμματα ή επιμέρους τμήματα 
Προγραμμάτων:<br>
All Programs identified in this License Information 
document under "Program Name" above.<br>
<br>
Λειτουργικά Τμήματα Πηγαίου Κώδικα και Υλικά Δειγμάτων<br>
<br>
Το Πρόγραμμα μπορεί να περιλαμβάνει ορισμένα λειτουργικά 
τμήματα σε μορφή πηγαίου κώδικα ("Λειτουργικά Τμήματα Πηγαίου 
Κώδικα") και άλλα υλικά που προσδιορίζονται ως Υλικά Δειγμάτων. Ο 
Δικαιούχος Άδειας Χρήσης επιτρέπεται να αντιγράφει και να τροποποιεί 
Λειτουργικά Τμήματα Πηγαίου Κώδικα και Υλικά Δειγμάτων μόνο για 
εσωτερική χρήση, υπό τον όρο ότι η εν λόγω χρήση γίνεται εντός των 
ορίων των δικαιωμάτων χρήσης που παρέχονται βάσει της παρούσας 
Σύμβασης, υπό την προϋπόθεση όμως ότι ο Δικαιούχος Άδειας Χρήσης δεν 
προβαίνει στην τροποποίηση ή διαγραφή οποιωνδήποτε πληροφοριών περί 
πνευματικών δικαιωμάτων ή ειδοποιήσεων που περιέχονται στα Λειτουργικά 
Τμήματα Πηγαίου Κώδικα ή στα Υλικά Δειγμάτων. Η IBM παρέχει τα 
Λειτουργικά Τμήματα Πηγαίου Κώδικα και τα Υλικά Δειγμάτων χωρίς 
υποχρέωση υποστήριξης και "ΩΣ ΕΧΟΥΝ", ΧΩΡΙΣ ΚΑΝΕΝΟΣ ΕΙΔΟΥΣ ΕΓΓΥΗΣΗ, 
ΡΗΤΗ Ή ΣΙΩΠΗΡΗ, ΣΥΜΠΕΡΙΛΑΜΒΑΝΟΜΕΝΗΣ ΤΗΣ ΕΓΓΥΗΣΗΣ ΤΙΤΛΟΥ 
ΚΥΡΙΟΤΗΤΑΣ, ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ Ή ΜΗ ΠΑΡΕΜΒΑΣΗΣ ΚΑΙ ΤΩΝ ΣΙΩΠΗΡΩΝ 
ΕΓΓΥΗΣΕΩΝ ΚΑΙ ΠΡΟΫΠΟΘΕΣΕΩΝ ΕΜΠΟΡΕΥΣΙΜΟΤΗΤΑΣ ΚΑΙ ΚΑΤΑΛΛΗΛΟΤΗΤΑΣ ΓΙΑ 
ΣΥΓΚΕΚΡΙΜΕΝΟΥΣ ΣΚΟΠΟΥΣ.<br>
<br>
Περιορισμοί Εξαγωγής και Εισαγωγής<br>
<br>
Αυτό το Πρόγραμμα μπορεί να περιέχει μηχανισμούς 
κρυπτογράφησης. Η μεταβίβαση του Προγράμματος σε άλλους χρήστες ή η χρήση 
του Προγράμματος από άλλους χρήστες μπορεί να απαγορεύεται ή να 
υπόκειται σε νόμους, κανονισμούς ή πολιτικές περί εξαγωγών ή 
εισαγωγών, συμπεριλαμβανομένων των Κανονισμών Διαχείρισης Εξαγωγών 
(Export Administration Regulations) των Ηνωμένων Πολιτειών. Ο 
Δικαιούχος Άδειας Χρήσης αναλαμβάνει κάθε ευθύνη για τη συμμόρφωση με 
όλους τους ισχύοντες νόμους, κανονισμούς και πολιτικές αναφορικά 
με την εξαγωγή, εισαγωγή ή χρήση αυτού του Προγράμματος, 
συμπεριλαμβανομένων, ενδεικτικά και όχι περιοριστικά, των περιορισμών που 
τίθενται στις Ηνωμένες Πολιτείες σε εξαγωγές ή επανεξαγωγές. Για να 
πληροφορηθείτε τον κωδικό κατηγορίας εξαγωγής (export classification) για 
αυτό το Πρόγραμμα, ανατρέξτε στην ακόλουθη ιστοσελίδα: https:
//www.ibm.com/products/exporting/.<br>
<br>
L/N:  L-JTHS-9C2M2H<br>
D/N:  L-JTHS-9C2M2H<br>
P/N:  L-JTHS-9C2M2H <br>
﻿</BODY>
</HTML>