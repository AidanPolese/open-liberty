<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
PODATKI O LICENCIRANJU<br>
<br>
Spodaj navedeni programi so licencirani na podlagi 
naslednjih določb in pogojev licenčne informacije, ki veljajo poleg 
pogojev licence za program, s katerimi naročnik in IBM predhodno 
soglašata. Če naročnik predhodno ne soglaša s pogoji, ki veljajo za 
program, velja Mednarodna licenčna pogodba za programe brez 
garancije (Z125-5589-05).<br>
<br>
Ime programa (Številka programa):<br>
IBM WebSphere Application Server Liberty 17.0.0.2 (5724-J08)<br>
<br>
Za uporabo programa s strani imetnika licence veljajo 
naslednji standardni pogoji.<br>
<br>
Izvorne komponente in vzorčno gradivo<br>
<br>
Program lahko vključuje nekatere komponente v obliki 
izvorne kode ("izvorne komponente") in drugo gradivo, imenovano 
"vzorčno gradivo". Imetnik licence lahko kopira in spreminja izvorne 
komponente ter vzorčno gradivo za notranjo uporabo samo v primeru, da 
je takšna uporaba v okviru licenčnih pravic, določenih v tej 
pogodbi, vendar imetnik licence ne sme spreminjati ali brisati 
kakršnihkoli informacij o avtorstvu ali obvestil v izvornih komponentah 
ali vzorčnem gradivu. IBM ponuja izvorne komponente in vzorčno 
gradivo brez obveznosti za podporo in "TAKŠNO, KAKRŠNO JE", BREZ 
GARANCIJ KAKRŠNEKOLI VRSTE, PA NAJ BODO IZRECNE ALI NAKAZANE, KAR 
VKLJUČUJE TUDI GARANCIJO ZA NASLOV, NEKRŠENJE ALI NEOVIRANJE IN 
ZAKONSKE GARANCIJE IN POGOJE ZA PRODAJNOST IN PRIMERNOST ZA DOLOČEN 
NAMEN.<br>
<br>
Za uporabo programa s strani imetnike licence poleg zgoraj 
navedenih pogojev veljajo tudi naslednji pogoji.<br>
<br>
Imetnik licence ne sme uporabljati programa za več kot 
skupno 2 gigabajta prostora za kopice JVM v vseh namestitvah, 
razen v primeru uporabe:<br>
<br>
a. v razvijalski napravi ali strežniku gradnje;<br>
<br>
b. izključno za namen preizkušanja združljivosti z javno 
dostopno odprtokodno programsko opremo imetnika licence ali 
programsko opremo, ki jo imetnik licence komercialno prodaja<br>
<br>
Imetnik licence mora po preverjanju združljivosti objaviti 
rezultate preizkusa ne glede na količino uporabljenega prostora za 
kopice JVM.<br>
<br>
"Razvijalska naprava" je fizično ali navidezno namizno 
okolje, v katerem deluje primarni operacijski sistem in program, ki 
sta oba dostopna in ju uporablja največ en (1) določen 
razvijalec. Fizična ali navidezna namizna okolja vključujejo okolja v 
oblaku na mestu uporabe in zunaj mesta uporabe. Če imetnik licence 
uporablja program v razvijalski napravi ali strežniku gradnje, nima 
pooblastila za uporabo programa za obdelavo produkcijskih obremenitev, 
simulacijo produkcijskih obremenitev ali preizkušanje razširljivosti 
katerekoli kode, aplikacije ali sistema.<br>
<br>
"Strežnik gradnje" je fizična ali navidezna naprava, v 
kateri je nameščen program, ki z izjemo paketnega ukaza strežnika 
še ni bil zagnan; knjižnice programa je mogoče uporabiti za 
gradnje aplikacije in strežnika programa kot podporo licenciranemu 
programu.<br>
<br>
"Gigabajt" je 2 na trideseto potenco bajtov.<br>
<br>
"Odprtokodna programska oprema" je programska oprema, 
katere izvorna koda je prosto dostopna za spreminjanje ali 
izboljševanje z licenco, s katero imetnik avtorskih pravic zagotovi 
pravice za preučevanje, spreminjanje in distribucijo programske 
opreme komurkoli in za kakršenkoli namen.<br>
<br>
"Namestitev" je nameščena kopija programa na fizičnem ali 
navideznem disku, ki je na voljo za izvajanje v računalniku.<br>
<br>
L/N:  L-SWIS-AKWR6K<br>
D/N:  L-SWIS-AKWR6K<br>
P/N:  L-SWIS-AKWR6K<br>
<br>
<br>
﻿</BODY>
</HTML>