<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
ΠΛΗΡΟΦΟΡΙΕΣ ΓΙΑ ΤΗΝ ΑΔΕΙΑ ΧΡΗΣΗΣ<br>
<br>
Τα Προγράμματα που περιλαμβάνονται στην παρακάτω λίστα 
παραχωρούνται με άδεια χρήσηςη βάσει των ακόλουθων όρων και προϋποθέσεων 
των Πληροφοριών για την Άδεια Χρήσης, επιπλέον των όρων άδειας 
χρήσης του Προγράμματος τους οποίους αποδέχθηκαν προηγουμένως ο 
Πελάτης και η IBM. Εάν ο Πελάτης δεν έχει αποδεχθεί προηγουμένως 
τους όρους άδειας χρήσης που διέπουν τη χρήση του Προγράμματος, 
τότε η ισχύει η Διεθνής Σύμβαση Άδειας Χρήσης για Προγράμματα 
χωρίς Εγγύηση (Z125-5589-05).<br>
<br>
Όνομα Προγράμματος (Αριθμός Προγράμματος):<br>
IBM WebSphere Application Server Liberty 17.0.0.2 (5724-J08)<br>
<br>
Οι ακόλουθοι βασικοί όροι διέπουν τη χρήση του Προγράμματος 
εκ μέρους του Δικαιούχου Άδειας Χρήσης.<br>
<br>
Λειτουργικά Τμήματα Πηγαίου Κώδικα και Υλικά Δειγμάτων<br>
<br>
Το Πρόγραμμα μπορεί να περιλαμβάνει ορισμένα λειτουργικά 
τμήματα σε μορφή πηγαίου κώδικα ("Λειτουργικά Τμήματα Πηγαίου 
Κώδικα") και άλλα υλικά που προσδιορίζονται ως Υλικά Δειγμάτων. Ο 
Δικαιούχος Άδειας Χρήσης επιτρέπεται να αντιγράφει και να τροποποιεί 
Λειτουργικά Τμήματα Πηγαίου Κώδικα και Υλικά Δειγμάτων μόνο για 
εσωτερική χρήση, υπό τον όρο ότι η εν λόγω χρήση γίνεται εντός των 
ορίων των δικαιωμάτων χρήσης που παρέχονται βάσει της παρούσας 
Σύμβασης, υπό την προϋπόθεση όμως ότι ο Δικαιούχος Άδειας Χρήσης δεν 
προβαίνει στην τροποποίηση ή διαγραφή οποιωνδήποτε πληροφοριών περί 
πνευματικών δικαιωμάτων ή ειδοποιήσεων που περιέχονται στα Λειτουργικά 
Τμήματα Πηγαίου Κώδικα ή στα Υλικά Δειγμάτων. Η IBM παρέχει τα 
Λειτουργικά Τμήματα Πηγαίου Κώδικα και τα Υλικά Δειγμάτων χωρίς 
υποχρέωση υποστήριξης και "ΩΣ ΕΧΟΥΝ", ΧΩΡΙΣ ΚΑΝΕΝΟΣ ΕΙΔΟΥΣ ΕΓΓΥΗΣΗ, 
ΡΗΤΗ Ή ΣΙΩΠΗΡΗ, ΣΥΜΠΕΡΙΛΑΜΒΑΝΟΜΕΝΗΣ ΤΗΣ ΕΓΓΥΗΣΗΣ ΤΙΤΛΟΥ 
ΚΥΡΙΟΤΗΤΑΣ, ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ Ή ΜΗ ΠΑΡΕΜΒΑΣΗΣ ΚΑΙ ΤΩΝ ΣΙΩΠΗΡΩΝ 
ΕΓΓΥΗΣΕΩΝ ΚΑΙ ΠΡΟΫΠΟΘΕΣΕΩΝ ΕΜΠΟΡΕΥΣΙΜΟΤΗΤΑΣ ΚΑΙ ΚΑΤΑΛΛΗΛΟΤΗΤΑΣ ΓΙΑ 
ΣΥΓΚΕΚΡΙΜΕΝΟΥΣ ΣΚΟΠΟΥΣ.<br>
<br>
Επιπλέον των ανωτέρω, οι ακόλουθοι όροι διέπουν τη χρήση 
του Προγράμματος εκ μέρους του Δικαιούχου Άδειας Χρήσης.<br>
<br>
Ο Δικαιούχος Άδειας Χρήσης απαγορεύεται να χρησιμοποιεί το 
Πρόγραμμα όταν ο συνδυασμένος χώρος που χρησιμοποιείται από το σωρό 
JVM (JVM heap) υπερβαίνει τα 2 Gigabytes συνολικά για όλες τις 
Εγκαταστάσεις, εκτός εάν το Πρόγραμμα χρησιμοποιείται:<br>
<br>
α. σε μια Μηχανή Ανάπτυξης (Developer Machine) ή 
Εξυπηρετητή Δόμησης (Build Server),<br>
<br>
β. για τον αποκλειστικό σκοπό της δοκιμής της συμβατότητας 
του Προγράμματος με δημοσίως διαθέσιμο Λογισμικό Ανοιχτού 
Κώδικα του Δικαιούχου Άδειας Χρήσης ή με λογισμικό που διατίθεται 
από το Δικαιούχο Άδειας Χρήσης για πώληση στην αγορά<br>
<br>
Ο Δικαιούχος Άδειας Χρήσης πρέπει να δημοσιεύσει τα 
αποτελέσματα των δοκιμών όταν έχει επαληθευτεί η συμβατότητα, ανεξάρτητα 
από το χώρο που χρησιμοποιείται από το σωρό JVM (JVM heap).<br>
<br>
"Μηχανή Ανάπτυξης" (Developer Machine) είναι ένα φυσικό ή 
εικονικό περιβάλλον επιφάνειας εργασίας στο οποίο εκτελούνται ένα 
κύριο λειτουργικό σύστημα και το Πρόγραμμα, όπου το εν λόγω 
λειτουργικό σύστημα και το Πρόγραμμα δεν θα είναι προσβάσιμα και δεν θα 
χρησιμοποιούνται από περισσότερους από έναν (1) καθορισμένους υπευθύνους 
ανάπτυξης (developers). Στα φυσικά ή εικονικά περιβάλλοντα επιφάνειας 
εργασίας περιλαμβάνονται περιβάλλοντα Cloud εντός και εκτός των 
εγκαταστάσεων του Δικαιούχου Άδειας Χρήσης. Όταν χρησιμοποιεί μια Μηχανή 
Ανάπτυξης ή έναν Εξυπηρετητή Δόμησης, ο Δικαιούχος Άδειας Χρήσης δεν 
είναι εξουσιοδοτημένος να χρησιμοποιεί το Πρόγραμμα για την 
επεξεργασία φορτίων εργασίας του περιβάλλοντος παραγωγής, την 
προσομοίωση φορτίων εργασίας του περιβάλλοντος παραγωγής ή τη δοκιμή 
της επεκτασιμότητας (scalability) οποιουδήποτε κώδικα, 
εφαρμογής ή συστήματος.<br>
<br>
Ως "Εξυπηρετητής Δόμησης" (Build Server) ορίζεται μια 
φυσική ή εικονική μηχανή στην οποία εγκαθίσταται το Πρόγραμμα αλλά 
δεν γίνεται έναρξη της λειτουργίας του, με την εξαίρεση της 
εντολής server package. Οι βιβλιοθήκες του Προγράμματος μπορούν να 
χρησιμοποιηθούν για τη δόμηση (build) εφαρμογών του Προγράμματος και 
λογισμικού εξυπηρετητή στα πλαίσια της υποστήριξης του παραχωρηθέντος 
με άδεια χρήσης Προγράμματος.<br>
<br>
Ένα "Gigabyte" είναι 2 υψωμένο στη δύναμη 30 bytes.<br>
<br>
"Λογισμικό Ανοιχτού Κώδικα" (Open Source Software) ορίζεται 
ως λογισμικό του οποίου ο πηγαίος κώδικας διατίθεται ελεύθερα 
για τροποποίηση ή βελτίωση με μια άδεια χρήσης στην οποία ο 
κάτοχος των δικαιωμάτων πνευματικής ιδιοκτησίας χορηγεί δικαιώματα 
μελέτης, αλλαγής και διανομής του λογισμικού σε οποιονδήποτε και για 
οποιονδήποτε σκοπό.<br>
<br>
"Εγκατάσταση" (Install) είναι ένα εγκατεστημένο αντίγραφο 
του Προγράμματος σε ένα φυσικό ή εικονικό δίσκο που καθίσταται 
διαθέσιμο για εκτέλεση σε έναν υπολογιστή.<br>
<br>
L/N:  L-SWIS-AKWR6K<br>
D/N:  L-SWIS-AKWR6K<br>
P/N:  L-SWIS-AKWR6K<br>
<br>
<br>
﻿</BODY>
</HTML>