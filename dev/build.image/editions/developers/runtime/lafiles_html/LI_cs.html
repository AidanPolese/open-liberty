<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
LICENČNÍ INFORMACE<br>
<br>
Níže uvedené Programy jsou licencovány na základě uvedených 
podmínek, které platí navíc k podmínkám IBM Mezinárodní licenční 
smlouva pro programy bez záruky (IBM F/N Z125-5589-05).<br>
<br>
Název Programu: IBM WebSphere Application Server for 
Developers V8.5.5<br>
Číslo Programu: 5724-H89<br>
<br>
Omezení užívání - pouze pro vývojáře<br>
<br>
Je-li v názvu Programu uveden výraz "For Developers", může 
být Program implementován pouze v rámci interního vývoje a 
testování jednotek Držitele licence na stroji vývojáře. Stroj 
vývojáře je prostředí fyzického nebo virtuálního počítače, na němž 
je provozován primární operační systém a Program, přičemž jak 
tento operační systém, tak i Program jsou dostupné a užívané 
nejvýše jedním určeným vývojářem. Držitel licence není oprávněn 
užívat Program ke zpracování pracovních zátěží, simulování 
produktivních pracovních zátěží nebo k testování rozšiřitelnosti 
jakéhokoliv kódu, aplikace nebo systému. Držitel licence není oprávněn 
užívat žádnou část Programu k jakýmkoliv jiným účelům, ledaže by 
si zakoupil příslušná oprávnění k užívání v produktivním 
prostředí.<br>
<br>
Komponenty ve vzorovém kódu a Vzorové materiály<br>
<br>
Program může obsahovat některé komponenty ve formě 
zdrojového kódu ("Komponenty ve zdrojovém kódu") a jiné materiály 
označované jako Vzorové materiály. Držitel licence smí kopírovat a 
měnit Komponenty ve zdrojovém kódu a Vzorové materiály pouze pro 
interní užívání a pouze pod podmínkou, že toto užívání bude v 
souladu s omezeními licenčních oprávnění stanovenými touto 
Smlouvou. Držitel licence však nesmí měnit ani odstraňovat žádné 
informace nebo výhrady týkající se autorských práv obsažené v 
Komponentách ve zdrojovém kódu nebo ve Vzorových materiálech. IBM 
poskytuje tyto Komponenty ve zdrojovém kódu a Vzorové materiály bez 
závazku podpory a "JAK JSOU", BEZ ZÁRUKY JAKÉHOKOLIV DRUHU, 
VYJÁDŘENÉ VÝSLOVNĚ ČI VYPLÝVAJÍCÍ Z OKOLNOSTÍ, VČETNĚ ZÁRUKY 
VLASTNICTVÍ, NEPORUŠENÍ PRÁV TŘETÍCH STRAN A ZÁRUK A PODMÍNEK 
PRODEJNOSTI A VHODNOSTI PRO DANÝ ÚČEL.<br>
<br>
L/N:  L-JTHS-95XRL8<br>
D/N:  L-JTHS-95XRL8<br>
P/N:  L-JTHS-95XRL8 <br>
﻿</BODY>
</HTML>